---
title: "Introducció"
description: "Funcions, arquitectura, tipus i clasificació d'un Sistema Operatiu"
---

:::note[Connexió amb el currículum]
RA: 2 - CE: a, b, c
:::

### **1. Funcions d’un Sistema Operatiu**
Un **sistema operatiu (SO)** és el programari principal que gestiona el maquinari i el programari d’un ordinador, proporcionant serveis essencials perquè les aplicacions es puguen executar. Les funcions principals d’un sistema operatiu són les següents:

1. **Gestió de Processos:**
   - El sistema operatiu gestiona l’execució de múltiples processos alhora, el que es coneix com a **multitasca**.
   - Assigna temps de CPU a cada procés, gestiona la creació i eliminació de processos, i coordina la comunicació entre ells.
![estados de procesos](https://blogger.googleusercontent.com/img/b/R29vZ2xl/AVvXsEhUKUKTbzkZxIUWcRiFPQlEZgl4AR0oWcqjbnYtUi1hmqpXNZX1cBQNK-7lDhNcR-lgcod3fETVWekCylVvqb5KRO9hoiD9DcFKdLFLQqfj_Dqe9mR3VL7748alDJkzEONBE88vp08PZiFh/s1600/Estados.png)

   - Eines de gestió de processos en diferents SO: **Task Manager** en Windows, **Activity Monitor** en macOS, i **top** en Linux.
   ![Monitor de processos en Linux](https://miro.medium.com/v2/resize:fit:1400/format:webp/0*a7qp12eECooqInxh.png)
   #SysMonTask - Monitor de sistema en Linux

2. **Gestió de Memòria:**
   - Supervisa i assigna memòria als processos segons les seues necessitats.
   - Implementa la **memòria virtual** per permetre que s’execute més programari del que físicament cap en la RAM mitjançant l’ús d’un espai d’intercanvi (swap).
   - Prevé la sobrecàrrega de memòria i allibera memòria quan els processos finalitzen.

3. **Gestió d’Arxius:**
   - Controla la forma en què s’emmagatzemen, organitzen i accedeixen a les dades en discos durs i altres mitjans d’emmagatzematge.
   - Suport per a diferents sistemes de fitxers com **FAT32**, **NTFS**, **ext4**, **HFS+**.
   - Permet operacions com creació, lectura, escriptura, eliminació i cerca d’arxius.

4. **Gestió de Dispositius:**
   - Actua com a intermediari entre el maquinari i el programari perquè els dispositius com impressores, ratolins i discos durs funcionen correctament.
   - Utilitza **controladors de dispositius** per traduir les ordres del programari en comandes que el maquinari puga entendre.
   - Permet afegir o llevar dispositius de manera dinàmica (Plug & Play).

5. **Control de Seguretat:**
   - Gestiona els permisos d’accés a recursos del sistema, com fitxers i dispositius, per a usuaris i processos.
   - Implementa polítiques d’autenticació (login i contrasenyes) i autoritza quines operacions es poden realitzar en el sistema.
   - Protegeix el sistema de programes maliciosos i accessos no autoritzats mitjançant mesures de seguretat com tallafocs i antivirus.

### **2. Arquitectura dels Sistemes Operatius**
L’arquitectura d’un sistema operatiu defineix com s’organitza internament per complir amb les seues funcions i facilitar la comunicació entre el maquinari i el programari.

1. **Nucli (Kernel):**
   - És el cor del sistema operatiu. Controla tot el maquinari i permet la interacció amb el programari.
   - Responsable de la gestió de memòria, processos, fitxers i dispositius.
   - Existeixen diferents tipus de nuclis: **Monolítics** (totes les funcions en un únic espai de memòria) i **Microkernels** (funcions distribuïdes en mòduls independents).

2. **Espai d’Usuari:**
   - És la part del sistema operatiu en què els usuaris i les aplicacions interactuen directament.
   - Inclou la interfície gràfica d’usuari (GUI) i les aplicacions que l’usuari executa.

3. **API (Application Programming Interface):**
   - Conjunt de funcions i procediments que permeten a les aplicacions comunicar-se amb el sistema operatiu.
   - Per exemple, l’API de Windows (WinAPI) proporciona funcions per manipular finestres, fitxers i altres recursos del sistema.

4. **Controladors de Dispositius:**
   - Programes que permeten la comunicació entre el sistema operatiu i el maquinari específic (impressores, targetes gràfiques, etc.).
   - Faciliten la instal·lació de dispositius nous i la seua configuració sense necessitat de modificar el nucli del sistema operatiu.


### **3. Tipus de Sistemes Operatius**
Els sistemes operatius es poden classificar en diversos tipus segons la seua arquitectura i l’entorn en què s’utilitzen:

1. **Sistemes Operatius Monolítics:**
   - Totes les funcions del sistema operatiu (gestió de memòria, processos, dispositius) s’executen en un únic espai de memòria.
<img src="http://somebooks.es/wp-content/uploads/2022/SOM/estructura%20monolitica.png" width="400px" />

1. **Sistemes Operatius basats en Microkernel:**
   - El nucli conté només les funcions essencials, com la comunicació entre processos i la gestió de la memòria.
   - Les funcions addicionals s’implementen com a mòduls separats.
<img src="http://somebooks.es/wp-content/uploads/2022/SOM/estructura%20micronucleo.png" width="400px" />

1. **Sistemes Operatius Distribuïts:**
   - S’executen en múltiples màquines connectades en xarxa i funcionen com un sistema unificat.
   - Permeten que diversos usuaris treballen en aplicacions distribuïdes i accedeixen a recursos compartits.

:::caution[Pregunta]   
[Quin tipus és Windows 11?](http://somebooks.es/wp-content/uploads/2022/SOM/estructura%20nucleo%20hibrido.png) 
:::

### **4. Classificació de Sistemes Operatius**

##### 1.  **Classificació per Nombre d’Usuaris**

1. **Monousuari**: Només permet que un usuari utilitze el sistema en un moment donat.

2. **Multiusuari**: Permet que diversos usuaris accedeixen al sistema de manera simultània.

##### 2.  **Classificació per Nombre de Processos**

1. **Monotasca**: Només permet executar un procés o tasca a la vegada.

2. **Multitasca**: Permet executar múltiples processos de manera simultània, gestionant recursos per evitar conflictes.

##### 3.  **Classificació per Nombre de Processadors**

1. **Monoproces**: Només pot utilitzar un processador físic per executar les tasques.

2. **Multiprocés**: Permet utilitzar múltiples processadors físics per realitzar tasques de manera paral·lela, millorant el rendiment.

##### 4.  **Classificació de Sistemes Operatius per Temps de Resposta**

1. **Temps Real:** Respon a esdeveniments en un temps mínim i previsible, ideal per a sistemes crítics com control industrial i dispositius mèdics.  
2. **Temps Compartit (Time-Sharing):** Distribueix el temps de CPU entre múltiples usuaris o processos, optimitzant l’ús de recursos en entorns multiusuari i servidors.


| Sistema Operatiu                                       | N.º d'Usuaris     | N.º de Processos | N.º de Processadors | Temps de resposta   |
|--------------------------------------------------------|-------------------|-----------------|--------------------|---------------------|
| DOS                                                    | Monousuari        | Monotasca       | Monoproces         | Temps real          |
| Windows 95, 98, Me                                     | Monousuari        | Multitasca      | Monoproces         | Temps real          |
| Windows NT 4.0 Workstation, Windows XP Professional     | Monousuari        | Multitasca      | Multiprocés        | Temps real          |
| Windows NT 4.0 Server, Windows 2000 Server, UNIX, Linux, macOS | Multiusuari   | Multitasca      | Multiprocés        | Temps compartit     |
| Windows Vista, 7, 8, 10, 11, Android, iOS, Chrome OS    | Multiusuari       | Multitasca      | Multiprocés        | Temps real          |

### 4.  **Història**

- **1969**: AT&T desenvolupa el sistema operatiu **UNIX**.
- **1983**: Richard Stallman inicia el projecte **GNU** per a crear un sistema operatiu tipus UNIX de programari lliure.
- **1985**: Microsoft publica **Windows** amb interfície gràfica (GUI).
- **1991**: Linus Torvalds comença a programar **Linux** (Linus + UNIX).
- **1992**: Es fusionen **Linux** i **GNU** per a crear **GNU/Linux**.
- **2001**: Es llança el primer sistema operatiu **MAC OS X**, basat en UNIX.