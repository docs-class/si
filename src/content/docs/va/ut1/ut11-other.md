---
title: "Altres Components"
description: "Altres components"
---

## Monitor
### Tipus

1. **Monitors LCD (Liquid Crystal Display)**:
   - Són els més comuns i utilitzen tecnologia de cristall líquid.
   - Són lleugers i consumeixen menys energia en comparació amb els monitors CRT.
   - Ofereixen bona qualitat d'imatge i són ideals per a l'ús diari.

2. **Monitors LED (Light Emitting Diode)**:
   - Són un tipus de monitor LCD que utilitza díodes emissors de llum per a il·luminar la pantalla.
   - Proporcionen colors més brillants i millor contrast.
   - Són més fins i eficients energèticament.

3. **Monitors OLED (Organic Light Emitting Diode)**:
   - Són un tipus de monitor que utilitza díodes orgànics emissors de llum en cada píxel, eliminant la necessitat d'una retroil·luminació.
   - Ofereixen negres més profunds i un contrast infinit, ja que cada píxel pot apagar-se completament.
   - Són més fins, lleugers i proporcionen colors més vius, mantenint la qualitat d'imatge des de qualsevol angle de visió.

### Resolució

La resolució es refereix a la quantitat de píxels que pot mostrar un monitor, i es mesura en píxels (horitzontal x vertical). Algunes resolucions comunes són:

- **HD (1280 x 720)**: Bona per a ús general.
- **Full HD (1920 x 1080)**: Ideal per a jocs i pel·lícules, oferint una imatge clara i nítida.
- **4K (3840 x 2160)**: Alta definició que proporciona detalls impressionants, encara que requereix un maquinari més potent.

### Mida de Pantalla

Els monitors vénen en diverses mides, generalment mesurades en polzades des d'una cantonada de la pantalla fins a la cantonada oposada. Les mides comunes van de 21 a 32 polzades, i l'elecció de la mida depén de l'espai disponible i l'ús que se li donarà.

### Taxa de Refresc

La taxa de refresc, mesurada en Hertz (Hz), indica quantes vegades per segon s'actualitza la imatge en la pantalla. Una major taxa de refresc pot oferir una experiència més fluida, especialment en jocs.

- **60 Hz**: Adequat per a ús general.
- **144 Hz o més**: Recomanat per a jugadors que busquen una experiència més fluida.

### Connexions

- **HDMI**: Connexió digital que transmet àudio i vídeo d'alta qualitat.
- **DisplayPort**: Similar a HDMI, però amb suport per a múltiples monitors.
- **VGA**: Connexió analògica més antiga, que està en desús.

## Teclat i ratolí

#### Teclat:
- **Teclat de membrana**: Comú, econòmic i silenciós, encara que menys durador.
- **Teclat mecànic**: Més precís i durador, amb millor resposta tàctil, preferit per jugadors i escriptors.
- **Distribucions del teclat**: QWERTY és la més comuna, però també existeixen altres com AZERTY o QWERTZ, depenent del país i l'idioma.
#### Ratolí:
- **Ratolí òptic**: Utilitza un sensor per a detectar moviment, comú en la majoria de PCs.
- **Ratolí làser**: Més precís i funciona en més superfícies.

## Altaveus

- **Altaveus estèreo (2.0)**: Dos altaveus (esquerra i dreta) per a so bàsic.
- **Altaveus 2.1**: Dos altaveus i un subwoofer per a millorar els greus.
- **Altaveus 5.1 o superiors**: Sistemes envoltants per a una experiència més immersiva, ideals per a cine o jocs.

## Problemes i monitoratge

El **monitoratge d'un PC** implica la supervisió del rendiment i l'estat de diversos components per a assegurar el seu bon funcionament. A continuació tens els principals aspectes que es monitoritzen:

1. **Temperatura del sistema**: Controlar les temperatures de la CPU, GPU i altres components per a evitar el sobreescalfament.
2. **Ús de la CPU**: Verificar quanta càrrega té el processador durant tasques intensives o inactives.
3. **Memòria RAM**: Monitoritzar la quantitat de RAM utilitzada en temps real, assegurant-se que no hi haja sobrecàrregues.
4. **Ús del disc**: Controlar el rendiment i l'estat dels discos durs o SSD, com l'espai disponible i la velocitat de lectura/escriptura.
5. **Velocitats dels ventiladors**: Assegurar-se que els ventiladors funcionen correctament per a mantenir les temperatures sota control.
6. **Consum d'energia**: Verificar quanta energia està consumint el sistema.

El monitoratge es pot realitzar mitjançant programari especialitzat, com **HWMonitor**, **MSI Afterburner** o **Task Manager** (Administrador de tasques en Windows), que permeten visualitzar totes aquestes dades en temps real. Açò és crucial per a mantenir l'estabilitat del sistema, previndre fallades i optimitzar el rendiment en tasques intensives, com jocs o edició de vídeo.

#### Administrador de Sistemes

| Programari                 | Enllaç                                        |
|----------------------------|-----------------------------------------------|
| Open Hardware Monitor       | [https://openhardwaremonitor.org/](https://openhardwaremonitor.org/) |
| AIDA64                      | [https://www.aida64.com/](https://www.aida64.com/) |
| HWiNFO                      | [https://www.hwinfo.com/](https://www.hwinfo.com/) |
| NETDATA                     | [https://www.netdata.cloud](https://www.netdata.cloud) |

:::tip[Ampliació]
[¿Cóm funciona un PC y qué fa cada peça? | Components del ordinador explicats (Nate Gentile) - es](https://www.youtube.com/watch?v=0zkX6nlpiSk)
:::